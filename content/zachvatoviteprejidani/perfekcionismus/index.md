---
title: "Perfekcionismus v jídle - princip všechno nebo nic"
description: "Záchvatovité přejídání mě provází od vysoké školy. Je to porucha příjmu potravy, kterou trpí poměrně velké množství lidí a tímto bych chtěla o této poruše zvýšit povědomí. "
authors:
  - "andy"
date: 2023-04-20
draft: true
tags: ["přejídání", "záchvatovité přejídání", "závislost", "stres", "nadváha"]
---

Dneska bych chtěla rozebrat perfekcionismus v jídle, konkrétně princip všechno nebo nic. Když už jsem nedodržela jídelníček, tak už to nemá cenu a můžu sníst co chci. Je to poměrně běžný pohled na věc. 

odkaz video

## Kolečko selhávání
Když jsem se přejídala, točila jsem se v kolečku - od pondělka začínám jíst striktně dietně. Jedla jsem jen saláty, nízkotučné věci, malé porce. Už v úterý nebo ve středu jsem měla hlad a dietu jsem porušila. Nijak závratně, buď nějakou sladkostí nebo jsem snědla dvě plánované porce místo jedné. V tu chvíli jsem získala pocit, že už to tím pádem nemá cenu, protože jsem porušila plán a nedodržím ho na 100%. Zbytek týdne jsem se přejídala. Následovaly výčitky a pevné rozhodnutí, že od dalšího pondělí to opravdu dám. Tohle kolečko vedlo k jednomu zásadnímu pocitu, který přebíjel všechny ostatní. Měla jsem pocit, že jsem neschopná a nedostatečná, když se nedokážu jeden týden nepřejídat. A v podstatě to vedlo k tomu, že jsem se dokola utvrzovala v tom, že to nedám. 

## Rozbili byste kvůli jednomu talíři všechny ostatní?
Tento perfekcionimus v jídle je ubíjející. Představte si, že  prostíráte na stůl a rozbijete talíř. Asi si neřeknete, tak teď už to nemá význam a neroztřískáte celý porcelánový servis. Daleko pravděpodobněji sei řeknete, ježiš to je škoda, ale nic se neděje, je to jenom talíř. A pokračujete dál. Proč byste se na sebe nemohli dívat úplně stejně? Když nesplníte svůj stanovený cíl, tak máte buď výčitky, nebo to úplně vypustíte jako jsem to dělala já, protože už vám to přijde jedno. Když sníte jednu sladkou tyčinku, vašemu tělu se vůbec nic nestane a ze 100% překročíte třeba na 105%. Ale když si řeknete, že už to nemá význam a přejíte se, tak kromě tyčinky sníte i pizzu, colu, dort a chipsy a kdoví co dalšího a už překročíte mnohonásobně. 

## Začněte oceňovat každý drobný úspěch
Často máme tendenci se koukat na to špatný. Naše pozornost se upíná k tomu, co jsme nezvládli. Z toho týdnu koukám na 5 dní, kdy jsem to nezvládla a cpala jsem se. Zkuste se ale začít dívat na to, co jste zvládli. Zvládli jste dva dny. To je skvělý! Když jste je zvládli jednou, zvládnete je i podruhý. Musíte začít přesvědčovat váš mozek, že to dáte a neshazovat jednotlivé, i když třeba malé úspěchy. Přestat se záchvatovitým přejídáním nejde ze dne na den. Nemůžete mít na sebe tak velké nároky a očekávání. S největší pravděpodobností se ještě přejíte, a dokonce několikrát. Ale kdyby se něco takového stalo vaší kamarádce, tak jí nezačnete nadávat, že to zkazila, nezvládla a měla by se stydět. Spíš jí obejmete a řeknete, že to bude dobrý a že příště to třeba zvládne líp. Proč se takhle neobejmete i vy sami? 
> Buďte k sobě shovívaví, nemějte na sebe velké nároky a oceňujte každý malý úspěch. 

## Jezte výživné jídlo
Kromě pozitivního přístupu je důležitá ještě jedna věc, a to nezavádět úplně přísnou striktní dietu. Protože jakmile má tělo pocit, že má nedostatek, tak vás to bude svádět ke kompenzaci přejezením. Je dobré si jídlo naplánovat, kdy kde co budete jíst, mít doma nakoupeno. Po jídle mít naplánovaný program, abyste mysleli na něco jiného. Pro případ, že byste na jídlo přece jen mysleli a chtěli se přejíst, můžete mít přichystáno něco, po čem můžete sáhnout, když budete potřebovat. 

> Základ stále je, mít respekt sám k sobě a být k sobě shovívavý. 

Držím vám palce! Vaše A.
